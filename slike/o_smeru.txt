Gimnazijsko IT-odeljenje predstavlja specijalizovano odeljenje za učenike sa izraženim digitalnim kompetencijama. Učenici će ovladati svim osnovnim, ali i nekim naprednijim konceptima programiranja, upoznaće se sa različitim pristupima rešavanju problema programiranjem. Razumeće računarske mreže, mrežne slojeve i protokole i znati šta je potrebno da računarske mreže budu bezbedne.

Pored većeg spiska specifičnih računarskih kompetencija posebno je važno istaći da će učenici biti osposobljeni da efikasno koriste programiranje i rad sa bazama podataka za rešavanje različitih problema u daljem obrazovanju, profesionalnom radu i svakodnevnom životu. Ovo predstavlja funkcionalizaciju znanja. Pohađajući ovaj obrazovni program učenici će unaprediti strategije i tehnike samostalnog učenja koristeći mogućnosti računara i izgradiće spremnost za praćenje novih rešenja u oblasti informatičke tehnologije.